= Zasady Hackerspace Trójmiasto =

==== Słownik ====
'''SPORG''' - Spotkanie Organizacyjne hackerspace'u odbywające się co drugi wtorek o 18:00.

'''Członek Hackerspace''' - Opłacający składkę i zaakceptowany przez SPORG, pełnoprawny członek Hackerspace Trójmiasto.

==== Zasady stosunków międzyludzkich ====
# Szanuj każdego, bez wyjątku.
# Pytaj jeżeli czegoś nie wiesz lub masz wątpliwości.
# Dziel się i pomagaj innym.
# Nie przeszkadzaj jeżeli ktoś potrzebuje skupienia.
# Konflikty i łamanie zasad mogą być rozwiązane na SPORG'u.

==== Zasady użytkowania przestrzeni i sprzętu ====
# Sprzątaj po swojej pracy i staraj się pomóc utrzymać ogólny porządek w lokalu.
# Rób miejsce dla innych.
# "Don't be on fire" - uważaj bo część narzędzi może być niebezpieczna, a zwłaszcza razić prądem.
# Poproś o wprowadzenie korzystając pierwszy raz ze sprzętu - zwłaszcza w przypadku CNC i drukarek 3D.
# Stosuj się do napisów i naklejek umieszczonych na urządzeniach, np. "Don't hack me!", "Nie dotykać", "Infrastruktura". Nie dotykaj infrastruktury bez konsultacji z Koordynatorem. Zapytaj się jeżeli masz wątpliwości czy coś jest infrastrukturą - może brakować naklejki.
# Stosuj się do regulaminu Warsztatu.
# Dbaj o sprzęt, z którego korzystasz i odkładaj go na miejsce.

==== Zasady dostępu do hackerspace'u ====
# Członkowie mają pełny dostęp do lokalu 24/7.
# Wszystkie publicznie ogłoszone wydarzenia (kalendarz, facebook, meetup.com) są otwarte dla każdego, chyba że ich opis stanowi inaczej.
# W pozostałych dniach goście mogą korzystać z hackerspace'u pod opieką Członka lub podczas dnia otwartego - "Hackerspace Hackday", co piątek od 18:00. Goście często pytają na Slacku o to czy znajdzie się Członek, który wpuści ich do hackerspace'u.

==== Zasady członkostwa ====
# Członkiem Hackerspace Trójmiasto jest każda osoba, która przestrzega zasady hackerspace'u, opłaca ustaloną składkę i została zatwierdzona na SPORG'u.
# Składka członkowska wynosi 100 zł miesięcznie. W przypadkach indywidualnych może ona zostać obniżona na SPORG'u.
# Aby zostać członkiem należy otrzymać 3 okejki od aktualnych członków, opłacać składkę i przejść 3 miesięczny okres próbny. Okres próbny często jest skracany jeżeli ktoś aktywnie uczestniczy w życiu hackerspace'u i dał się poznać z dobrej strony. 
# Następnie jedna z osób dających okejkę musi przedstawić kandydaturę nowego członka na SPORG'u, równocześnie poręczając za kandydata i w wypadku braku sprzeciwu otrzymuje się pełne członkostwo.
# Członek otrzymuje kartę dostępu i klucz do lokalu, dostęp do zamkniętych kanałów komunikacji, prawo współtworzenia hackerspace'u i głosowania na SPORG'u.