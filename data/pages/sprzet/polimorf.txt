===== Polimorf =====
{{tag>poradnik materiał sprzęt narzędzia}}
**Polimorf** - Mamertowy plastik (Polikaprolakton, PCL, Polymorph, Instamorph), wykazujący magiczne właściwości (robi się miękki jak plastelina) pod wpływem temperatury przekraczającej 62°C.

Jest to poliamid (jak poliester), gdy zastygnie, jest twardy ale elastyczny, nie pęka.

Jest świetnym materiałem do naprawy <del>przedmiotów codziennego użytku</del> wszystkiego, a również do tworzenia prototypów, części zastępczych, usztywnień (n.p. łamiących się kabli), uchwytów, izolacji, łączeń, masek, odcisków, dekoracji, etc.
Idealny składnik prototypu, na którym opierać się będzie twój startup.

{{:hydepark:zabawki:sticks.jpg?400|paczuszka z PCL w granulkach, białych patyczkach, czarnych patyczkach}}

====Przykładowe sposoby aktywacji polimorfu====
  * Zapalniczka (najlepiej żarowa zapalarka, paręnaście zł na allegro, zwykły płomień okopci)
  * Wrzątek + naczynie
  * Suszarka do włosów
  * <del>Lutownica</del>
  * Piekarnik
  * Mikrofalówka (w naczyniu z wodą, zachować szczególną ostrożność!)
  * żelazko + papier woskowy (śniadaniowy lub od oklein; nie jest idealne) lub mata silikonowa.

====Sposób użycia====
  - Upewnij się że masz czyste ręce (najważniejsze, aby nie były brudne od kleju jak butapren, albo gorący PCL będzie się do nich lepić)
  - Rozgrzewaj aż stanie się przezroczysty (jeżli grzejesz płomieniem, polecamy stosować przerwy, dając czas aby ciepło dostało się głębiej pod powierzchnię bez palenia jej).
    - Granulki (w takiej formie się kupuje) najłatwiej topić w garnuszku z wodą na gazie, następnie gnieść aby wycisnąć wodę. Uwaga, parzy.
    - "Patyczki" (przygotowane dla wygody, wymaga trochę wprawy) najwygodniej topić zapalarką żarową. Zapalniczka się zepsuje gdy włączona dłużej.
  - Ulep co chcesz.
  - W miejscach łączenia, oraz tam gdzie zastyga ci za szybko, najlepiej ponownie rozgrzać i "rozmasować".
  - (Opcjonalne) Ponownie rozgrzej powierzchnię i wygładź mokrymi palcami.
  - (Opcjonalne) Potraktuj zimną wodą, sprężonym gazem, etc, jeśli zastyga ci zbyt wolno
  - Co ci zostało, rozgrzej i od razu uformuj w cienkie patyczki lub płytki. Nie zostawiaj grubych klopsów bo ciężko to ponownie roztopić (tylko w wodzie).
  - Enjoy :)

====Uwagi====
  * KURCZY się przez kilka dni po zastygnięciu. Świetne jeśli zrobisz z tego obejmę, ale nie nadaje się na ochraniacz do telefonu (przynajmniej nie bez części z innego materiału)
  * Zachowuje swoje właściwości i obrabialność nawet gdy jest silnie zabrudzony śmieciami, olejem silikonowym, tawotem, etc. Wiele substancji jak woda, oleje, rozpuszcalniki trochę przez to przenika.
  * Jeśli zbyt silnie przypalisz, robi się trwale trochę brązowe.
  * Bardzo ładnie daje się BARWIĆ poprzez wmieszanie barwnika gdy jest miękki. Najprościej:
    * proszek-pigment, opcjonalnie z paroma kroplami n.p. oleju silikonowego jeśli jest zbyt sypki, włożyć w "pierożek" z PCL i gnieść. Uwaga na bąbelki.
    * Cienki kawałek PCL pomalować na zimno markerem permanentnym, rozgrzać, rozgnieść, powtórzyć 1-2 razy.
    * Można także barwić markerem powierzchnię, ale nałożenie cienkiej warstwy już zabarwionego PCL daje lepszy efekt.
  * Przy większych elementach jest lepsze jako łącznik niż budulec; jeśli możesz, wzmocnij to co budujesz innymi rzeczami, jak drewniane patyczki, sznurek (nie śliski) czy siatka z włókna szklanego.

===Jak łączyć z innymi materiałami===
PCL nie *lepi* się (zbyt dobrze) do większości materiałów, zamiast tego formując idealnie dopasowanie - ale lekko elastyczne i nie przyklejone do powierzchni. By się nie ześlizgnąć, musi mieć za co się trzymać.
  * małe elementy można okleić naokoło, jeżeli ich kształt zapewnia dobry chwyt
  * duże elementy:
    * nawiercić (6mm?), przecisnąć "kołek" PCL przez dziury - dobre do łatania pękniętych części plastikowych
    * ponacinać, n.p. na 2mm szlifierką kątową

====Ciekawostki====
  * Używa się go do produkcji szwów lekarskich i implantów powoli uwalniających lek
  * Jest biodegradowalny (powoli; brak danych dot. prędkości)
  * Zostaniesz okrzyknięty zbawcą jeśli zbudujesz coś co łatwo i tanio przerabia kilogramy granulek PCL na drut ~3mm lub płytki grubości 1-3mm. Może maszynka do robienia spaghetti.-3

====Galeria====
**Czyli przykładowe zastosowania.**

----

{{gallery>:hydepark:zabawki?crop&lightbox}}
