= Hacktoberfest =
{{tag>wydarzenie okazjonalne}}

----

Uczcijmy Open Source przy jedzeniu, piciu, wspólnej nauce i ze świetnym towarzystwem!

Czym jest Hacktoberfest?

Projektujesz grafikę, zajmujesz się tłumaczeniami, programujesz lub potrafisz interesująco pisać? A może zwyczajnie masz trochę wolnego czasu i dużą chęć działania? Możesz rozwijać się wykorzystując swoje talenty, odrobinę czasu i energii dla wspólnego dobra! Hacktoberfest to trwające okrągły miesiąc święto oprogramowania Open Source, podczas którego masz okazję stać się twórcą. Opiekunowie z Hackerspace pomogą każdemu z uczestników ulepszyć oprogramowanie Open Source. Dla osób ktore w trakcie trwania Hacktoberfest opublikują 5 poprawek (kodu, grafiki, materiałów tekstowych) na GitHub, sponsorzy przewidzieli festiwalowe koszulki i naklejki.

Pamiętaj, że Open Source to nie tylko oprogramowanie, ale przede wszystkim społeczność, która będzie Cię wspierać i wspólnie z Tobą rozwijać fascynujące projekty.