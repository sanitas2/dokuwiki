=Sokrates Café=
{{tag>wydarzenie cykliczne zakończone}}
----

'''Sokrates Café''' - cykliczne spotkania moderowanej grupy dyskusyjnej. Spotkania odbywają się we wtorki co dwa tygodnie.
===Zasady panujące na spotkaniach===
# Dyskusja jest moderowana
# Przed rozpoczęciem dyskusji przedstawiamy się oraz wybieramy temat (patrz ''głosowanie'')
# W czasie dyskusji zwracamy się do siebie po imieniu (tzn. nie ma panów/pań/doktorów/profesorów)
# Głos zabieramy zgodnie z kolejnością zgłaszania się - moderator prowadzi listę i udziela głosu
# Chęć uzyskania głosu zaznaczamy poprzez danie znaku moderatorowi (np. poprzez podniesienie ręki)
# Nie przerywamy wypowiedzi innych (wyjątek: ad vocem)
# Moderator może brać udział w dyskusji
# Dyskusje trwają zazwyczaj od 1.5 do 2 godzin
====Głosowanie====
''' Osoba chętna zgłasza swój temat/pytanie moderatorowi na początku spotkania (zwykle [[user>rrr]])
''' Gdy zbierzemy wystarczająca ilość propozycji (i nastanie niezręczna cisza ;-) ) rozpoczyna się etap głosowania.
''' Głosowanie składa się z 2 rund. 
''' W pierwszej każdy może oddać kilka głosów (każdy na inny temat). 
''' Do drugiej rundy przechodzą tematy (zwykle 2) które dostały najwięcej głosów, a następnie każdy z uczestników oddaje głos na tylko jeden z nich.
====Ad vocem====
Jeśli nie rozumiemy tego, co mówi osoba, która jest w danej chwili przy głosie, to możemy poprosić ją o wyjaśnienie poza kolejką. Tryb ad vocem nie służy do polemiki ani wygłaszania własnych tez. Warto też poczekać na dalszą część wypowiedzi, gdy czegoś nie rozumiemy, bo może rozwieje nasze wątpliwości.
===Tematy dyskusji===
Proponowane przez was tematy mogą być dowolne, z wyjątkiem dwóch ograniczeń:
# Tematy muszą mieć formę pytania
# Tematy nie powinny być zbyt specjalistyczne lub opierające się na znajomości jakiejś książki/filmu/itp., żeby nie wykluczać osób, które jej nie znają, z rozmowy. 

====Przykładowe tematy:====
''Tematy poniżej tylko sugerują jak może (ale nie musi) wyglądać zadane przez was pytanie.''
* "Na czym mogłaby polegać biegłość w używaniu mediów społecznościowych?"
* "Czy nasze zamiłowanie do zwierzątek w internecie to wynik kultury czy ewolucji?"
* "Czym mogą zajmować się ludzie, kiedy nie będą się musieli zajmować niczym?"
* "Dlaczego próbujemy opodatkowywać bogatych?"
* "Patologia - wybór własny, czy czynniki zewnętrzne?"
* "Czy wszystkie dyskusje sprowadzają się do tego, że mamy różne definicje i różne słowniki pojęć?"
* "Co jest śmieszne?"
* "Czy zaklejanie kamerki w laptopie jest paranoją?"
* "Czy feminizm w Polsce XXI wieku jest potrzebny?"
* "Czy wszczepy cybernetyczne to ewolucja ludzkości czy jej koniec?"
* "Czy lajkowanie własnych postów to masturbacja?"
* "Czy warto sprzedać duszę korpo?"
* "Czy warto finansować badania humanistyczne?"
* "Czy poglądy polityczne wynikają z osobowości, czy z realnej rzeczywistości?"
* "Czy istnieją absolutne zasady moralne?"